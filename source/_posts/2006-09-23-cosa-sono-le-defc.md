---
title: Cosa sono le DEFC
categories: [Chimica]
tags: [DEFC, etanolo, Fuel Cell]
---
La sigla DEFC deriva dal nome inglese _Direct Ethanol Fuel Cell_ che indica celle elettochimiche che permettono la conversione diretta di etanolo in energia elettrica senza ricorre a passaggi intermedi.
<!--break-->
L'etanolo pu&ograve; essere utilizzato anche come combustibile per motori a combustione interna (si veda l'esempio brasiliano), ma questo ha l'inconveniente di richiedere l'utilizzo di etanolo con una concentrazione elevata per poter funzionare, poich&eacute; gli attuali motori termici non sono adatti a funzionare utilizzando elevate percentuali di acqua nella camera di scoppio. La concentrazione deve essere prossima, se non superiore all'azeotropo (circa 96% in volume) il che comporta un elevato dispendio energetico per ottenere una soluzione sufficientemente concentrata di etanolo.
Si &egrave; calcolato che per ottenere etanolo con una concentrazione utile a poter essere usato in motori a _C.I._ sono necessari circa _81'200 kJ/L_ di etanolo prodotto, mentre l'energia contenuta &egrave; di _138'200 kJ/L_ con una perdita energetica di _57'000 kJ/L_. Considerando che la maggior parte dell'energia &egrave; necessaria a far si che la soluzione acquosa dell'etanolo passi dal 10% (valore massimo ottenibile per via fermentativa) al 98% (per mezzo di una distillazione ternaria con benzene) si nota subito che questo passaggio &egrave; quello che maggiormente incide sull'efficenza (e la convenienza) di utilzzare etanolo come vettore energetico.
Il vantaggio dell'utilizzo delle DEFC &egrave; dato dalla possibilit&agrave; di utilizzare soluzioni acquose di etanolo con concentrazioni decisamente inferiori (anche 1M o meno di etanolo in acqua) eliminando completamente la necessit&agrave; di distillazione; se si considera infine che il rendimento energetico di un motore a C.I. difficiemlente supera il 40% mentre con Fuel Cell si pu&ograve; superare facilmente il 50% di energia convertita in energia elettrica (e fino ad un 85% effettuando recupero di calore) si capisce subito l'interesse verso questa nuova tecnologia.